# Clustering-Algorithm-for-PPI-Networks



Le associazioni fisiche tra proteine sono oggetto di interesse medico principalmente per due aspetti: un interesse sulla *fisiologia* del corpo e un aspetto *patologico*. Il primo approccio cerca di individuare i pattern che si creano tra proteine interagenti e i conseguenti processi biologici che avvengono all'interno di cellule; il secondo cerca le interazioni con le proteine che sono "viziate" (proteine intatte ma la cui genesi non si è svolta correttamente): queste interagiscono con altre proteine viziate, tendono a legarsi e a creare patologie all'interno dell'organismo. 
Non solo per l'importanza di questi studi ma anche per la loro complessità il cercare le interazioni tra proteine (Protein-Protein Interactions, *PPI*) è un compito molto stimolante e impegnativo. 
L'obiettivo è scoprire le strutture di clustering nella rete PPI, cioè determinare una struttura di cluster di proteine in cui ogni proteina è più vicina alle altre all'interno dello stesso insieme rispetto alle proteine al di fuori dell'insieme.
